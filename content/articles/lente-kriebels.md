+++
title = "Lente kriebels"
description = "Een update van de afgelopen tijd"
date = "2015-04-28"
author = "Gerton ten Ham"
categories = ["permacultuur"]
tags = ["permacultuur","lente update"]
type = "post"
+++
Mijn laatste blog post ging over het winterklaar maken van onze tuin. Nu zijn er verschillende maanden verstreken sinds 
die tijd en eigenlijk was het wel eens tijd voor een update.
<!--more-->

### Waterhuishouding kas
In de afgelopen periode is er veel veranderd in onze tuin. Zo heb ik een gedeelte in mijn kas voorzien van drainage buis, maar
in plaats van dat ik water afvoer gebruik ik deze juist om regenwater vanaf het dak terug te voeren in de kas. DIt was na aanleding van de permacultuur les die over waterhuishouding ging. 1 van de principes die daar behandeld werd is het regenwater zo veel en zolang mogelijk op je land te houden, waardoor je minder/of geen water meer hoeft te geven tijdens drogere periodes.
De drainage buis die ik, in een lusvormig patroon, heb geplaatst heeft een diameter van 5cm en ligt zo'n 15cm onder het oppervlak. 
Aangezien de waterafvoer van de kas aan 1 kant is geplaatst hoop ik dat er voldoende water door de buis komt om deze van voor naar 
achteren van water te kunnen voorzien.

<div class="row">
    <figure class="figure col-xs-4">
        <img class="figure-img img-responsive img-rounded" alt="Water toevoer in kas dmv drainage buis" src="//farm9.staticflickr.com/8794/17128066999_f99eaeb7fb_n.jpg" />
        <figcaption class="figure-caption">Water toevoer in kas dmv drainage buis</figcaption>
    </figure>
    <figure class="figure col-xs-4">
        <img class="figure-img img-responsive img-rounded" alt="Drainage buis ongeveer 10-15cm onder aardoppervlak" src="//farm8.staticflickr.com/7686/17312451092_293067f474_n.jpg" />
        <figcaption class="figure-caption">Drainage buis ongeveer 10-15cm onder aardoppervlak</figcaption>
    </figure>
    <figure class="figure col-xs-4">
        <img class="figure-img img-responsive img-rounded" alt="Drainage buis lusgewijs ondergewerkt en klaar voor gebruik" src="//farm8.staticflickr.com/7698/16694030533_2d372a17e1_n.jpg" />
        <figcaption class="figure-caption">Drainage buis lusgewijs ondergewerkt en klaar voor gebruik</figcaption>
    </figure>
</div>

Op deze manier hoop ik dat de grond binnen in de kas minder droog blijft en dat ik dus zelf minder water hoef te geven in de zomer. Om
te testen of deze constructie werkt heb ik alleen 1 helft van de kas voorzien van drainage buis, dus hopelijk kan ik straks
een verschil zien in de bodem vochtigheid tussen beide helften van de kas.

### Verhoogd perk
Tijdens het [winterklaar maken](/articles/tuin-winterklaar-maken/) was ik begonnen met de aanleg van een verhoogd perk waar een taxus blok had gestaan,
maar al tijdens die werkzaamheden had ik eigenlijk al bedacht dat het terras die grensde best een stukje kleiner kon.
Dus begonnen met het verwijderen van de betonnen terras stenen, deze terras stenen 3-lagen hoog op elkaar gemetseld met gewone cement (kalk cement bleek niet goed te hechten).

Na droging begonnen het vullen van de ontstane bak:
1. Eerste laag met gesnoeide takken van de platanen.
2. De loze ruimtes opgevuld met GFT-kompost
3. Dan een laag met (bruin) karton erover.
4. En vervolgens de bak volledig gevuld met GFT-kompost

Met als resultaat...

<figure class="figure">
    <img class="figure-img img-responsive img-rounded center-block" src="//farm9.staticflickr.com/8762/17313844701_5d30f161dc_z.jpg" alt="Verhoogd perk" />
    <figcaption class="figure-caption text-center">Het verhoogde perk, klaar om ingeplant te worden</figcaption>
</figure>

De bedoeling is om in dit verhoogde perk alleen vaste eetbare planten te zetten, zoals bessen, groene asperge, knollen
(oca, mashua) en hiermee de 7 lagen die vaak gebruikt wordt in een eetbare bos(rand) tuin te benaderen.
Ik zeg benaderen omdat, ook al heb ik de eetbare tuin nu met 8m<sup>2</sup> vergroot, het waarschijnlijk toch een te klein oppervlak is
om een volledige bos(rand) tuin te creeren.

### Een (kruiden) caroussel
En ja, dan blijkt dat je na het maken van het verhoogde perk, toch nog wat terras stenen over hebt. In goed permacultuur gebruik wil je deze natuurlijk niet weggooien dus moest ik op zoek naar een goede toepassing.
Het idee van een (kruiden) caroussel was dan ook al snel geboren. In een van de bestaande perken van de tuin was het altijd lastig om planten goed te laten groeien. De aarde was daar altijd erg droog, waarschijnlijk door een grote conifeer uit het aangrenzende perceel.

Dus kunnen de planten niet goed groeien in de aarde zelf dan doen ze het misschien wel beter er boven op.

Na het uittekenen van een grove cirkel en goed aanstampen van de onderliggende bodem begonnen met het stapelen van de stenen.
Dit keer heb ik de stenen niet vastgelegd in cement, dus we moeten nog zien hoe dit gaat.

Hieronder zie je het resultaat tijdens het bouwen van de caroussel en hoe deze uiteindelijk eruit ziet met wat kruiden erin.

<div class="row">
    <figure class="figure col-xs-6">
        <img class="figure-img img-responsive img-rounded" alt="Kruiden caroussel in aanbouw" src="//farm8.staticflickr.com/7694/16694030413_fde498d116_n.jpg" />
        <figcaption class="figure-caption">Kruiden caroussel in aanbouw</figcaption>
    </figure>
    <figure class="figure col-xs-6">
        <img class="figure-img img-responsive img-rounded" alt="Kruiden caroussel" src="//farm9.staticflickr.com/8753/17128066189_fcb65078f6_n.jpg" />
        <figcaption class="figure-caption">Het uiteindelijke resultaat met wat beplanting</figcaption>
    </figure>
</div>

Uiteindelijk kan je wel zeggen dat er heel wat is gebeurd tijdens de afgelopen maanden, maar ik hoop snel een volgende blog post te kunnen schrijven over het project wat ik ga doen voor de [permacultuur opleiding](/articles/permacultuur-opleiding-2014/) namelijk het kweken van groenten op strobalen.