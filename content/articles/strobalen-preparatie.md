+++
title = "Start van het permacultuur project"
description = "Strobalen preparatie"
date = "2015-06-03"
author = "Gerton ten Ham"
categories = ["permacultuur"]
tags = ["permacultuur","opleiding", "utrecht"]
type = "post"
+++
Vorig jaar kwam ik tijdens mijn vakantie het boek over "Tuinieren op Strobalen" tegen van Joel Karsten. Het principe leek me leuk om te proberen als tegenhanger van de vierkante meter tuin. Lees hier over mijn ervaringen met deze manier van tuinieren.
<!--more-->

Zoals ik in [mijn vorige blog post](/articles/perma-project-intro/) al had geschreven had ik voor de permacultuur opleiding een project nodig. Na het lezen van het boek "Tuinieren op Strobalen" van Joel Karsten leek het me een aardig idee om dit principe zelf eens uit te proberen. Begin dit jaar ben ik naast de andere werkzaamheden in de tuin begonnen met het lezen van Joel Karstens boek en om een plan te maken.

### Plan van aanpak
Mijn plan was om meerdere strobalen te gebruiken die op 2 manieren geprepareerd zouden worden volgens het conditioneerproces zoals in "Tuinieren op Strobalen" is beschreven.

<table role="grid" class="table table-condensed">
    <caption>Het conditioneerproces in vogelvlucht <cite>Tuinieren op Strobalen, Joel Karsten</cite></caption>
    <thead>
        <tr>
            <th>Dag</th>
            <th>Klassieke meststof</th>
            <th>Organische meststof</th>
            <th>Water</th>
        </tr>
    </thead>
    <tbody>
        <tr>
            <td>Dag 1</td>
            <td>half kopje</td>
            <td>3 kopjes</td>
            <td>Water geven tot verzadigd</td>
        </tr>
        <tr>
            <td>Dag 2</td>
            <td>Overslaan</td>
            <td>Overslaan</td>
            <td>Water geven tot verzadigd</td>
        </tr>
        <tr>
            <td>Dag 3</td>
            <td>half kopje</td>
            <td>3 kopjes</td>
            <td>Water geven om meststof in te spoelen</td>
        </tr>
        <tr>
            <td>Dag 4</td>
            <td>Overslaan</td>
            <td>Overslaan</td>
            <td>Water geven tot verzadigd</td>
        </tr>
        <tr>
            <td>Dag 5</td>
            <td>half kopje</td>
            <td>3 kopjes</td>
            <td>Water geven</td>
        </tr>
        <tr>
            <td>Dag 6</td>
            <td>Overslaan</td>
            <td>Overslaan</td>
            <td>Water geven</td>
        </tr>
        <tr>
            <td>Dag 7</td>
            <td>kwart kopje</td>
            <td>anderhalf kopje</td>
            <td>Water geven</td>
        </tr>
        <tr>
            <td>Dag 8</td>
            <td>kwart kopje</td>
            <td>anderhalf kopje</td>
            <td>Water geven</td>
        </tr>
        <tr>
            <td>Dag 9</td>
            <td>kwart kopje.</td>
            <td>anderhalf kopje</td>
            <td>Water geven</td>
        </tr>
        <tr>
            <td>Dag 10</td>
            <td>1 kopje 10-10-10</td>
            <td>3 kopjes met P en K</td>
            <td>Water geven om meststof in te spoelen</td>
        </tr>
        <tr>
            <td>Dag 12</td>
            <td>VANDAAG PLANTEN</td>
            <td>Nog 5 dagen wachten</td>
            <td>Nieuwe planten water geven</td>
        </tr>
    </tbody>
</table>
* Alle volumes en hoeveelheden zijn per strobaal

Als meststoffen is gekozen voor organische (gedroogde) koemest korrels en zelfgemaakte kompostmest.
Op dag 10 wordt niet de beschreven (N-P-K) meststof concentraties gegeven maar dezelfde hoeveelheden meststof en volume water als op dag 9.
Er wordt alleen regenwater gebruikt om de strobalen te verzadigen met water en om de meststoffen in te spoelen. De kompostmest wordt onverdund gebruikt.

### De uitvoering
Op 29 maart 2015 ben ik gestart met het conditioneerproces van 5 strobalen:

<figure class="figure">
    <img class="figure-img img-responsive img-rounded center-block" src="//c4.staticflickr.com/8/7745/17804862314_4b119203ab_z.jpg" alt="De strobalen opstelling" />
    <figcaption class="figure-caption text-center">De strobalen opstelling zoals deze gebruikt is tijdens conditioneerproces</figcaption>
</figure>


- 2 strobalen geprepareerd met organische koemest korrels.
- 2 strobalen met kompostmest (fermentatie van wormenmest, water en melasse onder continue beluchting).
- 1 strobaal als blanco (alleen blootgesteld aan de weersinvloeden).

Elke dag heb ik de temperatuur gemeten op 1 van elk soort strobaal (organisch en kompostmest) en altijd op dezelfde plek.

In onderstaande grafiek worden behalve de temperatuur van de strobalen ook de gemeten buiten temperatuur weergegeven.

<figure class="figure">
    <img class="figure-img img-responsive img-rounded center-block" src="//c1.staticflickr.com/9/8808/17773908323_c36f1ff34d_z.jpg" alt="Strobaal temperatuur meting" />
    <figcaption class="figure-caption text-center"Strobaal temperatuur meting gedurende 15 dagen</figcaption>
</figure>


> Na dag 15 heb ik geen temperatuur meer vastgelegd vanwege het breken van de (glazen) thermometer. Na aanschaf van een nieuwe digitale thermometer heb ik 
> af en toe nog een meting gedaan (ook van de andere strobalen) waarbij er piek temperaturen werden waargenomen van 30+ graden Celcius.

### Hoe nu verder...
Met de temperatuur resultaten van bovenstaande grafiek is het moeilijk om een conclusie te trekken of het prepareren van strobalen met kompostmest beter of sneller gaat dan met organische koemest korrels. Wat wel duidelijk is dat pas na dag 10 de temperatuur van beide soorten strobalen beginnen te stijgen. Blijkbaar had de buiten temperatuur die die dag voor het eerst hoger lag dan daarvoor een positief effect gehad op het composteer proces.
Dat er daadwerkelijk iets gebeurde bleek pas echt na 20 dagen, waarbij de achtergebleven tarwekorrels in de meeste strobalen begonnen uit te lopen en paddestoelen uit het niets schenen op te duiken om met de zon ook weer te verdwijnen.
Dit was het moment om na te gaan denken over het beplanten van de strobalen...